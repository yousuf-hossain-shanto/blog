---
layout: post
title:  "নিষেধাজ্ঞা শেষ হওয়ার দিন কয়েক আগেই"
author: shanto
categories: [ পিএইচপি ]
image: http://cob1.24livenewspaper.com/images/sports/cricket/mohammad-ashraful-and-mushfiqur-rahim-during-test-match-in-sri-lanka-2013.jpg
featured: true
hidden: false
---

নিষেধাজ্ঞা শেষ হওয়ার দিন কয়েক আগেই আশরাফুল জানিয়েছেন যে, আবার জাতীয় দলে ফেরাই হবে তার জীবনের সবচেয়ে বড় অর্জন। আগামী বিশ্বকাপ খেলার স্বপ্নের কথাও জানিয়েছেন তিনি।

কিন্তু জালাল আহমেদ চৌধুরী, গত ঢাকা প্রিমিয়ার লিগে যে কোচের অধীনে পাঁচ পাঁচটি সেঞ্চুরি করেন আশরাফুল, তিনি মনে করেন টেস্টকে লক্ষ্য বানানোই আশরাফুলের জন্য সহজ হতে পারে।

জালাল আহমেদ বলেন, 'আশরাফুল গত পাঁচ বছর আগে যেমন ছিলো, এখন কিন্তু আর তেমন নেই। ওর শারীরিক গঠনও বদলে গেছে। অনেক বদলে গেছে এখনকার ক্রিকেটও। জাতীয় দলে বর্তমানে যারা আছে, তাদের ক্রিকেট অনেক বেশি গতিময়।'

দীর্ঘ দিন শীর্ষ পর্যায়ের ক্রিকেট না খেলায় আশরাফুল ফিটনেস হারিয়েছেন বলে মনে করেন তার কোচ। এ কারণেই তিনি টেস্টকে আশরাফুলের লক্ষ্য বানানো উচিত বলে মন্তব্য করেন তিনি।

তিনি বলেন, 'টেস্ট এমন একটা খেলা, যেখানে খেলার সময়েও কিছুটা বিশ্রাম নেয়া বা ধীরে খেলা সম্ভব। এটা ঠিক যে টেস্ট খেলতেই বেশি ফিটনেসের প্রয়োজন হয়। একই সাথে এখানে কিছুটা সময়ও পাওয়া যায়। সীমিত ওভারের ক্রিকেটে যা একেবারেই সম্ভব নয়। আমার মনে হয় শুধু এই কারণে টেস্টকেই আশরাফুল তার লক্ষ্য বানাতে পারে।'